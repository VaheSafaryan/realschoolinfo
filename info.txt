#FULL INFO ABOUT REALSCHOOL
«Իրական դպրոց» կրթամշակութային հիմնադրամը հիմնադրուել է 2016 թուականին: Հիմնադրամն իրականացնում է «Համակարգերի տեսություն» (Systems Theory) մասնագիտութեամբ քառամեայ ուսումնական ծրագիր։
«Իրական դպրոց» կարող են ընդունուել 9-րդ դասարանն աւարտած աշակերտները:2018 թուականի սեպտեմբերին դպրոցը մասնաճիւղեր է բացել Գիւմրի եւ Վանաձոր քաղաքներում, 2019 թուականի սեպտեմբերից նաեւ Գորիս քաղաքում: 
Ուսումնառութեան ընթացքում ուսանողները ստանում են կրթութիւն համակարգաբան (Systems Engineer, Systemologist) մասնագիտութեամբ՝ տնտեսական, քաղիրաւական եւ կրթամշակութային ոլորտներում։ 
Ուսումնառութեան առաջին տարին նուիրուած է ընդհանուր նշանակութեան՝ ազատ արուեստների (Liberal Arts) դասընթացին․ ուսանողները հայթայթում եւ սեպհական ձեռքով պատրաստում են անհրաժեշտ պարագաները,ուսումնասիրում են աշխարհի եւ քաղաքակրթութեան պատմութիւնը, այցելում եւ կազմակերպում են ցուցահանդէսներ, ներկայացումներ, համերգներ, հողագործական եւ շինարարական աշխատանք, ճամփորդում են։  
 Ուսման երկրորդ տարուանից նախատեսուում է աշխատանքային ուսնակութիւն տարբեր ընկերութիւններում: Առաջին երկու տարիները ներառում են հանրակրթական աւագ դպրոցի X-XII դասարանների ուսումնական ծրագիրը, ինչպէս նաեւ ազգագրական պար, երգ, վայելչագրութիւն, դասական հայերէն՝ գրաբար, ծրագրաւորման հիմունքներ։ Յաջորդ տարիներին ուսանողները ստանում են մասնագիտական կրթութիւն, որն իրականացուում է նախագծահեն ուսուցման կերպով:  
  Ուսման երկրորդ տարուանից նախատեսուում է աշխատանքային ուսնակութիւն տարբեր ընկերութիւններում: Առաջին երկու տարիները ներառում են հանրակրթական աւագ դպրոցի X-XII դասարանների ուսումնական ծրագիրը, ինչպէս նաեւ ազգագրական պար, երգ, վայելչագրութիւն, դասական հայերէն՝ գրաբար, ծրագրաւորման հիմունքներ։ Յաջորդ տարիներին ուսանողները ստանում են մասնագիտական կրթութիւն, որն իրականացուում է նախագծահեն ուսուցման կերպով:  
Ուսումնական ծրագիրն իրականացուում է «Առաջատար տեխնոլոգիաների ձեռնարկությունների միության» եւ «Ինստիգեյթ ուսումնական կենտրոն» հիմնադրամի կողմից։ Գործունէութեան առաջին քառամեակը իրականացուել է ՀՀ ԿԳՆ համագործակցութեամբ` Երեւանի ինֆորմատիկայի պետական քոլեջի արտաւնագրով։
Մասնագիտութիւնը ներառում է գիտելիքներ Համակարգերի մեքենայական կառավարման (Industrial Control Automation), Մեքենայական նախագծման (Computer Aided Design), բանակավարութեան (Logistics), համակարգերի ընդհանուր տեսութեան (General Systems Theory) եւ յարակից ոլորտներից։ Ուսումնական գործընթացի մեծ մասը նուիրուած է կիրառութիւններին՝ ռոբոտաշինութեան եւ անաւդաչու թռչող սարքերի (UAV) նախագծման, կառուցման եւ կառավարման, դիւրակիր սարքերի (Mobile Devices) եւ համացանցային յաւելուածների (Web Application) նախագծման, կառուցման եւ ծրագրաւորման, փաստաթղթաշրջանառութեան եւ յանձնարարականների կառավարման համակարգերի (CRM, CMS) նախագծման, ստուգման, սպասարկման եւ շահագործման ոլորտներում։ 
«Իրական դպրոց»֊ն աշխատում է իրական նախագծերի վրայ՝ ոլորտում գործող կազմակերպութիւնների հետ միասին, որոնք տեղակայուած են նոյն շէնքում եւ հովանաւորում են դպրոցի գործունէութիւնը։Այժմ դպրոցում սովորում են թուով 161 ուսանողներ, որից 22 ուսանող սովորում է Գիւմրու մասնաճիւղում, 20 ուսանող՝ Վանաձորի մասնաճիւղում եւ 3 ուսանողներ ուսումնառութիւն են ստանում Գորիսի մասնաճիւղում։ Այս պահին պարտադիր զինուորական ծառայութեան են մեկնել դպրոցի չորս ուսանողներ, եւս տասնութը պատրաստուում են մեկնել առաջիկայ զաւրակոչին։
2019-20 ուսումնական տարուայ աւարտին դպրոցն աւարտեցին թուով ինը ուսանողներ, ովքեր արդէն իսկ ունեն աշխատանքի առաջարկներ տեղեկատուական տեխնոլոգիաների ոլորտի ընկերութիւններից։  
 «Իրական դպրոց՝ գործ ու փորձ» կարգախաւսը յստակ կերպով արտայայտում է մեր դպրոցի առաքելութիւնը։ 
 «Իրական դպրոց»-ում ուսուցումը տեղի է ունենում իրական նախագծերի միջոցով, որոնց ընթացքում ուսանողները բախուում են իրական եւ մեծ կեանքի հետ կապուած մի շարք խնդիրների։ Այս խնդիրների լուծումները գտնում են՝ խորհրդակցելով տարբեր ոլորտների մասնագէտների հետ, կարդալով մի շարք նիւթեր եւ գրքեր (գիտական, գեղարուեստական) եւ կատարելով յետազաւտութիւններ։ Այլ կերպ ասած, ինքնակրթութիւնը, ինքնուրոյն սովորելու կարողութիւնը, զէնք դարձրած, գնում են յաղթահարելու բնական եւ տեխնիկական համակարգերում առկայ խնդիրները։ 
